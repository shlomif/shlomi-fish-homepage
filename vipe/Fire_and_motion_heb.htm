<body dir="rtl">
<h1>ירי בתנועה</h1>
<p>יואל ספולסקי<br>
6 בינואר, 2002</p>

<p>לפעמים אני פשוט לא מצליח לעשות כלום.</p>

<p>כמובן, אני נכנס למשרד, מסתובב, בודק את הדואר האלקטרוני שלי כל עשר דקות, קורא באינרנט, אפילו מבצע כמה משימות שלא מצריכות מחשבה כמו לשלם חשבונות באמצעות אמריקן אקספרס.
אבל לחזור חזרה למסלול של כתיבת קוד פשוט לא הולך.</p>

<p>ההתקפים האלה של חוסר יצרנות נמשכים בדרך כלל יום או יומיים. אבל היו תקופות בקריירה שלי כמפתח בהן הייתי שבועות במצב בו איני מצליח לעשות כלום. כמו שהם אומרים, אני מחוץ למסלול. אני לא בעסק. אני לא בכלום.</p>

<p>לכל אחד יש תנודות במצב הרוח; עבור חלק מהאנשים הן מתונות, עבור אחרים, הן יותר מורגשות ולעיתים אף מביאות לחוסר תיפקוד.
ונראה שהתקופות הלא יצרניות באות איכשהו במקביל למצבי רוח עגמומיים יותר.</p>

<p>זה מביא אותי למחשבות על אותם חוקרים הטוענים שבעצם אנשים אינם שולטים במה שהם אוכלים, כך שנסיונות לעשות דיאטה יצליחו לטווח קצר בלבד והם תמיד יחזרו כמו יויו למשקלם הטבעי. אולי כמפתח תוכנה אני לא באמת יכול לשלוט ביצירתיות שלי, ואני פשוט צריך לקבל את הימים בהם הכל הולך בעצלתיים ביחד עם אלו בהם הכל מתקתק כמו שעון ולקוות שהממוצע שלהם ביחד הוא מספיק שורות קוד כדי לשמור על מקום העבודה שלי.

<p>מה שמשגע אותי זה שמאז תפקידי הראשון הבנתי שכמפתח, יש לי בממוצע שתיים שלוש שעות יצרניות ביום. כאשר הייתי בסמינר קיץ במיקרוסופט, עמית שלי לסמינר סיפר לי שלמעשה הוא עבד רק מ 12 עד 5 בכל יום. 5 שעות, פחות ארוחת צהריים, והצוות שלו אהב אותו מפני שהוא עדיין הצליח לעשות הרבה מעל לממוצע. מצאתי שאותו הדבר נכון גם לגבי. אני מרגיש קצת אשם כשאני רואה איך כולם עובדים קשה, בעוד לי יש בערך שתיים שלוש שעות איכות ביום, ולמרות זאת תמיד הייתי בין האנשים היצרניים ביותר בצוות. זאת כנראה הסיבה ש- Peopleware ו- XP עומדים על כך שיש למגר שעות נוספות ולעבוד בדיוק 40 שעות בשבוע, הם טוענים זאת בביטחה מתוך ידיעה שזה לא יפחית את התוצר של הצוות.

<p>אבל לא הימים בהם אני "רק" מצליח לעבוד שעתיים הם אלה שמטרידים אותי. הימים בהם איני מצליח לעשות כלום הם אלה שמטרידים אותי.

<p>חשבתי על זה רבות. ניסיתי להיזכר מתי היו הזמנים בהם הצלחתי לבצע את רב העבודה בקריירה שלי. נראה שזה היה בתקופה שבה מיקרוסופט העבירה אותי למשרד יפהפה, חדש ויוקרתי עם חלונות גדולים וציוריים המשקיפים על חצר אבן נאה מלאה בעצי דובדבן בפריחתם. הכל תיקתק. במשך חודשים עבדתי ללא הפסק מלטש את המפרט הטכני של Excel Basic -- ערימת נייר מוניומנטלית הנכנסת לפרטי פרטים המכסים מודל עצמים וסביבת תכנות ענקיים. אני לא עצרתי, פשוטו כמשמעו. כאשר נאלצתי ליסוע לבוסטון ל- MacWorld לקחתי איתי מחשב נישא, ותיעדתי את המחלקה של Window בעודי יושב על טרסה (טריבונה?) נחמדה ב- HBS.

<p>כשאר אתם נכנסים למסלול זה לא קשה להמשיך בו. רבים מהימים שלי הולכים כך: (1) נכנס לעבודה (2) בודק דואר אלקטרוני, קורא באינטרנט וכו' (3) מחליט שאולי אלך לאכול צהריים לפני שאני מתחיל לעבוד (4) חוזר מארוחת צהריים (5) בודק דואר אלקטרוני, קורא באינטרנט וכו' (6) לבסוף מחליט שאני חייב להתחיל (7) בודק דואר אלקטרוני, קורא באינטרנט וכו' (8) מחליט שוב שאני באמת חייב להתחיל. (9) מפעיל את העורך המקולל ו (10) כותב קוד ללא הפסק עד שאני מגלה שכבר 7:30 בערב.

<p>איפשהו בין שלב 8 שלב 9 נראה שיש איזשהו באג, מפני שאני לא תמיד מצליח לחצות את התהום הזאת. בשבילי, רק להתחיל זה הדבר היחידי שקשה. עצם במנוחה נוטה להישאר במנוחה. יש משהו כבד במיוחד במח שלי שממש קשה לו לצבור תנופה, אבל ברגע שהוא זז במלוא המהירות, לא נדרש שום מאמץ לגרום לו להמשיך. כמו אופניים הערוכים לטיול חוצה מדינה, טיול אופניים עם ציוד מלא -- כאשר אתם מתחילים לרכב עליהם עם כל הציוד, זה קשה להאמין כמה עבודה נדרשת כדי להתחיל לסוע, אבל ברגע שאתם נוסעים, ההרגשה היא כמו רכיבה על אופניים ללא ציוד נוסף בכלל.

<p>אולי זה המפתח ליצרנות: פשוט להתחיל. אולי כאשר תכנות בזוג עובד זה עובד מפני שכשאר אתם קובעים סישן של תכנות בזוג עם חבר שלכם, אתם מכריחים את שניכם להתחיל.

<p>כאשר הייתי חייל בצנחנים, בצה"ל, איזה קודקוד עצר על ידינו ונתן לנו נאום קטן על אסטרטגיה. בקרב חי"ר, הוא אמר לנו, יש רק אסטרטגיה אחת: ירי בתנועה. אתה נע לכיוון האויב תוך כדי ירי בנשק. האש מכריחה אותו להוריד את הראש כך שהוא לא יכול לירות בך. (זה מה שהחיילים מתכוונים כשהם אומרים "חפה עליי." הפירוש הוא, "ירה באויב שלנו כדי שהוא יתכופף ולא יוכל לירות בי בזמן שאני חוצה את הרחוב בריצה, כאן." זה עובד) התנועה מאפשרת לך לכבוש שטח ולהתקרב לאויב, היכן שליריות שלך יש יותר סיכוי לפגוע במטרה. אם אתה לא זז, האויב יכול לעשות הערכת מצב, שזה לא דבר טוב. אם אתה לא יורה, האויב ירה בך ויוריד אותך.

<p>זכרתי את זה זמן רב. שמתי לב איך כמעט בכל סוג של אסטרטגיה צבאית, מקרבות אויר אויר ועד לתמרונים ימיים בקנה מידה גדול, הכל מבוסס על הרעיון של ירי בתנועה. לקח לי עוד חמש עשרה שנה להבין שירי בתנועה זה העיקרון שלפיו דברים בחיים מתבצעים. אתם צריכים לנוע טיפ טיפה קדימה, בכל יום. זה לא משנה אם הקוד שלכם עלוב, מלא באגים ואף אחד לא רוצה אותו. אם אתם זזים קדימה, כותבים קוד ומתקנים באגים קבוע, הזמן עומד לצידכם. הישמרו לכם מהמתחרים שיורים עליכים. האם הם רק רוצים להעסיק אותכם, לגרום לכם להגיב למטחים שלהם, כדי שלא תוכלו לזוז קדימה?

<p>חשבו על ההיסטוריה של אסטרטגיות גישה לנתונים שיצאו מבית מיקרוסופט. ODBC, RDO, DAO, ADO, OLEDB, וכעת ADO.NET - הכל מחדש! האם הטכנולוגיות האלו נחוצות? התוצאה של קבוצת מתכננים חסרי כישרון שצריכים להמציא מחדש את הגישה הנתונים כל שנה, ריבונו של עולם? (זאת כנראה הסיבה האמיתית, למעשה.) אבל התוצאה הסופית היא אש חיפוי. למתחרים אין ברירה אלא לבזבז את כל הזמן שלהם על מנת להמיר את הקוד לטכנולוגיה החדשה ולהתעדכן, זמן שהם לא יכולים לנצל על מנת להוסיף תכונות חדשות למוצר. הסתכלו קרוב בנוף התוכנה. החברות שמצליחות הן אלה שמסתמכות פחות על חברות גדולות ולא צריכות להשקיע את כל זמנן בעידכון, יישום מחדש ותיקון באגים שצצים רק על Windows XP. החברות שכושלות הן אלה שמשקיעות יותר מדי זמן בקריאת עלי התה ("קריאה בקפה" - עדיף? - א.ג.) כדי להבין מהו הכיוון העתידי של מיקרוסופט. אנשים מודאגים מ .NET מפני שהם חושבים שהם צריכים להיות. מיקרוסופט יורה בכם, וזוהי רק אש חיפוי כדי שיוכלו לשפר קדימה בזמן שאתם לא יכולים, כי ככה הולך המשחק, חביבי. האם אתם הולכים לתמוך ב- Hailstorm? SOAP? RDF? האם אתם תומכים בזה מפני שהלקוחות שלכם זקוקים לזה, או מפני שמישהו יורה בכם ואתם מרגישים שאתם צריכים להגיב? צוותי המכירות של החברות הגדולות מבינים מה זאת אש חיפוי. הם הולכים ללקוחותיהם ואומרים "בסדר, אתם לא חייבים לקנות מאיתנו. קנו מהספק הכי טוב. אבל וודאו שאתם מקבלים מוצר שתומך ב (XML / SOAP / CDE / J@2EE) כי אחרת אתם תישארו מאחור." ואז כאשר חברות קטנות מנסות למכור ללקוחות האלה, כל מה שהן שומעות זה CTO צייתן שמדקלם כמו תוכי "יש לכם J2EE?" ואז הם צריכים לבזבז את כל זמנם כדי לתמוך ב- J2EE למרות שזה לא באמת מוכר, ולא נותן להם שום היזדמנות להתבדל לעומת האחרים. זאת תכונה שצריך לסמן עליה "וי" -- אתם עושים את זה כי אתם צריכים את ה"וי" שאומר שיש לכם את זה, אבל אף אחד לא ישתמש בזה או זקוק לזה. וזוהי אש חיפוי.

<p>ירי בתנועה, לחברות קטנות כמו שלי, משמעו שני דברים. אתם צריכים שהזמן יהיה לצדכם, ואתם צריכים לשפר קדימה בכל יום. במוקדם או במאוחר תנצחו. כל מה שהצלחתי לעשות אתמול זה היה לשפר את סידור הצבעים של FogBUGZ טיפ-טיפה. זה בסדר. זה משתפר כל הזמן. בכל יום התכנה שלנו משתפרת ונהית יותר טובה ויש לנו יותר ויותר לקוחות וזה מה שבאמת חשוב. עד שהיה חברה בסדר גודל של Oracle, אנחנו לא צריכים לחשוב על אסטרטגיות ענק. אנחנו רק צריכים לבוא כל בוקר ואיכשהו לפתוח את העורך.
</body>
