<set-var rtl_layout=1 />
<set-var shlomif_lang="he" />
#include '../template.wml'

<latemp_subject "תמצית הסיפור ”הדרך לגן-עדן רצופה בכוונות רעות“" />

<p>זהו סיפור ההמשך לסיפור "האויב ואיך עזרתי להילחם בו". (או The Enemy and How I Helped to Fight it בתרגומו האנגלי). אם לא קראת את הסיפור המקורי סביר להניח שלא תבין לחלוטין את מה שנאמר כאן. גם אם כן, הרי שהקריאה עלולה לפגום בהנאה מסיפור ההמשך השלם.</p>

<hr />

<ol>

<li>

<p>
החבר לשעבר נפגש עם היטלר בחלום, והם מחליטים לשים את חילוקי הדעות שלהם בצד ולשחק שח. תוך כדי השיחה אומר היטלר לחבר לשעבר שלהתעמת עימו בחלום זה דבר פשוט לכאורה, אך החוכמה היא למנוע את מלחמת העולם השנייה מראש. החבר לשעבר טוען שהוא ינסה לעשות זאת ואז מנצח את היטלר במט.
</p>

</li>

<li>

<p>
החבר לשעבר בונה מכונה לטיול ברצף המרחב-זמן. "דבר זה הינו קשה ומתסכל ולכן לא אלאה אתכם בפרטים הטכניים." הוא מנסה אותה בכמה נסיונות ומגיע למסקנה שהיא עובדת.
</p>

</li>

<li>

<p>
החבר לשעבר אומר למשפחתו שהוא הולך למנוע את מלחמת העולם השנייה ושיחזור בקרוב. המשפחה נשארת אדישה מעט לאמרתו, ופשוט כולם אומרים לו "להתראות." . הוא חוזר אחורה בזמן ובמרחב אל פולין שלושה חודשים לפני תקיפת הנאצים.
</p>

</li>

<li>

<p>
החבר לשעבר תולה עלונים המפרסמים תוכנית כלשהי ברחבי העיר בה הוא נמצא. אז הוא ניגש לפאב, ושואל את האנשים הצעירים הנמצאים שם מי ירצה להסתנן איתו, בצורה לא מאורגנת, אל תוך גרמניה במטרה להחליף את המשטר שם במשטר של מעריצי החבר לשעבר של הארגון. הוא מזכיר את העלונים שאמרו זאת. אחרי קצת דיאלוג, מחליטים חלק מהאנשים לעשות זאת, ושאר האנשים לדאוג לפרסם את תוכניתו ברחבי פולין.
</p>

</li>

<li>

<p>
החבר לשעבר מסתנן לגרמניה (בלי בעייה מיוחדת). שם הוא מסביר לאלה שהסתננו איתו (ולגרמנים סקרנים) כיצד יש להתנהג כמו אחד מ"החבר לשעבר של הארגון"-ים. כך הוא מקים קבוצה גדולה יחסית של אנשים המסוגלים להתנהג כמוהו.
</p>

</li>

<li>

<p>
החבר לשעבר מחליט שכל החברים צריכים להיות נוכחים בסדרה של עצרות שעורכים הנאצים. הוא מספר איך ניגש לעצרת כזאת ועושה את המוות לנואם, המנסה לשאול אותו אם הוא החבר לשעבר. בסופו של דבר הקהל צוחק לחלוטין ובז לנואם בכל דרך אפשרית. 
</p>

</li>

<li>

<p>
חלק מהחברים לשעבר (לא כולל החבר האמיתי) נאסרו, אך מהמשפט אליו הובאו לדין לא ניתן היה לקבוע מי מהם הוא החבר האמיתי. הם פנו אחד לשני בתור "החבר לשעבר של הארגון", ונתנו הרגשה  שהחבר לשעבר האמיתי הוא רק אבסטרקציה. בסופו של דבר, לאחד משפט שלא תועד הרבה בעיתונות אך כולם בגרמניה שמעו עליו, היה צורך לשחרר את כולם, משום שהיה ברור שכלל אין להם מושג מדוע הם אמורים להתנהג כך,  ומשום שהמשך המשפט היה רק גורם לנאצים להראות מגוחכים יותר.
</p>

</li>

<li>

<p>
עקב לחץ מהציבור מחליט החבר לשעבר לערוך את "הכינוס השנתי הראשון של החברים לשעבר של הארגון ומעריציהם". בכינוס זה, לובשים כל החברים לשעבר תגים עליהם כתוב "החבר לשעבר של הארגון". (למעשה, מחלקים תגים כאלה בכינוס) הם מרכיבים בשלב מסוים פנל מרוכז של חלק ניכר מהחברים לשעבר, ומתדיינים ביניהם על הפילוסופיה שהוא מחזיק. בסיום הכינוס, שהייתה בו נוכחות מוגברות של המשטרה הנאצית, החברים לשעבר, שנוספו הרבה לשורותיהם מתפזרים לכל מיני מקומות.
</p>

</li>

<li>

<p>
החבר לשעבר מחליט שקבוצה מייצגת של חברים לשעבר תלך להיפגש עם היטלר. אחרי מעט מאמצים הם מצליחים להיפגש איתו. הוא מייד מזהה את החבר לשעבר האמיתי בתור מי שהוא פגש בשני חלומות בלהות שהיו לו. החבר לשעבר שואל אותו אם לדעתו יש לנאציזם סיכוי נוסף, והיטלר טוען שלא. אז החבר לשעבר מציע להיטלר לחזור איתו בזמן מעט אחורה, לשנות את ההיסטוריה לקדמותו, ולחזור עימו להווה. היטלר מסכים.
</p>

</li>

<li>

<p>
החבר לשעבר והיטלר מגיעים לפולין בזמן כדי לראות את החבר לשעבר צץ משום מקום. החבר לשעבר פונה לבבואה של עצמו, מציג בפניו את היטלר ומסביר בפניו שהתוכנית הצליחה. הבבואה אומרת "על הכיפאק" ומתאחדת עם החבר לשעבר האמיתי. החבר לשעבר והיטלר חוזרים קדימה בזמן.
</p>

</li>

<li>

<p>
החבר לשעבר והיטלר יושבים בביתו של החבר לשעבר ודנים מה יעשו עכשיו. היטלר טוען שהוא יכול להרויח כסף בתור כפיל של עצמו בסרטים. לדעת החבר לשעבר, זהו רעיון מצוין, אך הוא מציע להיטלר גם לחשוב קדימה יותר. וכו וכו. וכך נגמר הסיפור.
</p>

</li>

</ol>
